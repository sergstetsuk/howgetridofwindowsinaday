# Веб серфінг в Лінукс #

Засоби веб серфінгу в Лінуксі доволі розвинені. ОС підтримує кілька браузерів, серед яких ви знайдете Mozilla Firefox, Google Chrome, Opera та інші. Примітним є те, що цей перелік чи не ширший, ніж у Windows. Наприклад існують консольні браузери, для роботи яких не потрібне графічне середовище. Одним з таких є w3m. Якщо у вас зламалося графічне середовище (а це вже тема не для початківців), то w3m допоможе знайти варіанти вирішення цієї проблеми. Або цей браузер можна використовувати на серверах при доступі до них через консоль. Є мінімалістичні браузери, які підходять для старих комп'ютерів. Це midori, palemoon, xombrero та dillo. Погодьтеся, перелік великий.

Але зупинімося на Firefox. Для сучасних комп'ютерів це один з найкращих і найповноцінніших браузерів. Користувачі Windows не відчуватимуть будь-яких незручностей з ним, адже багато хто працює у Firefox вже не перший рік.

Цікавою є можливість користуватися браузером під час встановлення ОС. Поки система переписується і налаштовується користувач спокійно може переглянути новини.

Набір додатків до Firefox у Linux такий самий, як і в інших операційних системах. Це і підтримка Flash (хоча кому це треба?), AdBlock (рекламорізка), FlashGot (качалка файлів), FireBug та всі інші.

Отже основна функція сучасного комп'ютера в Лінуксі реалізована на відмінно.

### Джерела: ###

******
<div style="page-break-after: always;"></div>

